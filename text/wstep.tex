\section{Wstęp i cel pracy}
  Sztuczne sieci neuronowe sięgają swym początkiem lat 40. XX wieku.
  Historia ich rozwoju odnotowała trzy okresy, w których rozwiązania te
  odbijały się szerokim echem w środowisku naukowym.

  Pierwszy model neuronu, a potem perceptron zapoczątkowały
  rozwój tej dziedziny nauki, jednak pierwsze sieci jednowarstwowe nie były w
  stanie rozwiązywać złożonych problemów. Przeszkodę nie do pokonania stanowiła
  dla nich nawet prosta funkcja logiczna XOR. Z tego powodu badania sieci
  neuronowych zostały na długi czas porzucone.


  Pojawienie się algorytmu wstecznej propagacji błędów
  pozwalającego skutecznie uczyć wielowarstwowe sieci neuronowe ponownie
  wzmogło zainteresowanie tematem, jednak tym razem na drodze postępowi stanęły
  ograniczenia technologiczne ówczesnych czasów.


  Wreszcie wraz z nadejściem XXI wieku postępujący rozwój
  komputerów oraz internetu umożliwił sztucznym sieciom neuronowym rozwinięcie
  skrzydeł. Wejście w erę "big data" otworzyło dostęp do olbrzymich zbiorów
  danych niezbędnych do treningu sieci, a pojawienie się wysokowydajnych
  jednostek obliczeniowych pozwoliło znacznie ten proces przyspieszyć.


  Zapoczątkowany w ten sposób rozwój trwa do dnia dzisiejszego.
  Sztuczne sieci neuronowe odnajdują zastosowanie w wielu dziedzinach życia i
  nauki. Grają w gry, przeprowadzają symulacje, przewidują i prognozują
  zachowania rynku czy pogody, a także analizują i przetwarzają obrazy cyfrowe.


  Z punktu widzenia niniejszej pracy największe znaczenie ma
  oczywiście ostatni z wymienionych punktów. Zdefiniowanie sieci neuronowych,
  jako matematycznych modeli obliczeniowych ujawnia ich naturalne predyspozycje
  do pracy na obrazach cyfrowych. W praktyce stanowią one bowiem zbiór liczb,
  wartości poszczególnych pikseli, który sieć neuronowa jest w stanie
  analizować, przetwarzać i modyfikować.

  \subsection{Cel pracy}
    Celem pracy jest stworzenie szeregu narzędzi programistyczych
    oferujących szeroki wachlarz możliwości edytowania obrazu. Narzędzia te
    oparte mają być na technologii sieci neuronowych. W szczególności
    przetestowana będzie skuteczność rozwiązań dedykowanych do przetwarzania
    obrazów, takich jak sieci konwolucyjne albo modele generatywne.

    Po opracowaniu tychże narzędzi, opisane zostaną efekty pracy oraz
    zbadana zostanie skuteczność sieci neuronowych jako rozwiązania nakreślonej
    problematyki. Omówione zostaną także wykorzystane architektury zaimplementowanych
    modeli, wykorzystane funkcje kosztu, metody aktualizowania wag sieci oraz
    przebiegi treningu modeli.

  \subsection{Dotychczasowe dokonania}
    \textless Syntetyczny opis dotychczasowych dokonań w danej tematyce?
    \textgreater

  \subsection{Założenia projektowe}
    Głównym założeniem pracy było zaprojektowanie i zaimplementowanie
    narzędzi programistycznych służących do edycji obrazu. Narzędzia te muszą
    wykorzystywać do swoich celów nauczone sieci neuronowe. Na podstawie jakości
    działania tychże narzędzi, oceniona zostanie ich rzetelność oraz skuteczność.

    Następnie przeprowadzona zostanie analiza słuszności zastosowania sieci
    neuronowych jako rozwiązania przedstawionej problematyki. Uzyskane
    rozwiązanie zostanie także zestawione ze znanymi algorytmami do edycji
    obrazu nie opierającymi się na technologii sieci neuronowych.

  \subsection{Układ pracy}
    W pierwszym rozdziale przedstawiono zarys rozwoju Sieci Neuronowych
    na przestrzeni lat oraz niezbędne podstawy teoretyczne związane
    z przedstawioną problematyką i wybranym dla niej rozwiązaniem.

    W kolejnym rozdziale dokonano przeglądu już istniejących rozwiązań, opisano
    ich przeznaczenie, sposób działania oraz uzyskane rezultaty.
    Oceniono także wpływ danego rozwiązania na rozwój sieci neuronowych w
    dziedzinie przetwarzania i edytowania obrazów.
