\subsection{Automatyczne kolorowanie czarno-białych obrazów}

  Problem kolorowania czarno-białych obrazów cieszy się dużym zainteresowaniem z
  wielu powodów. Od potrzeb kulturowych takich jak możliwość lepszego
  zwizualizowania oraz zrozumienia przeszłości poprzez kolorowania zdjęć z
  czasów, kiedy występowały one jedynie w kolorach czerni i bieli, po potrzeby
  technologiczne takie jak rekonstrukcja filmów oraz poprawa obrazu cyfrowego.

  Pomimo braku informacji o kolorze w czarno-białych zdjęciach, ludzie są w
  stanie określić potencjalne, rzeczywiste barwy obiektów na zdjęciach bazując
  na treści tych zdjęć oraz swoim doświadczeniu. Można z tego wywnioskować, że
  zdjęcia te zawierają informacje wystarczające do oszacowania potencjalnych
  kolorów. Pozwala to założyć, że do tego zagadnienia można skutecznie wykorzystać
  konwolucyjne sieci neuronowe, które cechują się niezwykłą umiejętnością do
  rozpoznawania wzorców oraz posiadają wyjątkowe zdolności do adaptacji. Z tego
  właśnie powodu sieci splotowe zostaną użyte w przedstawionym rozwiązaniu.

\subsubsection{Podejście}

  Rozważając możliwe sposoby pokolorowania czarno-białego zdjęcia można spostrzec,
  że kiedy niektóre powierzchnie na zdjęciu mają zazwyczaj oczywiste barwy, niebo
  jest zazwyczaj niebieskie, a trawa zielona, to są też powierzchnie, które
  posiadają szeroki wachlarz możliwych kolorów, na przykład samochodów może być
  zarówno czerwony jak i niebieski albo zielony. Z tego powodu celem zaprezentowanego
  rozwiązania jest niekoniecznie odtworzenie rzeczywistych barw obrazu, a raczej
  wygenerowanie barw, które mogłyby być barwami rzeczywistymi.

  Aby zwiększyć efektywność uczenia wykorzystano przestrzeń barw CIELab. W tej
  przestrzeni barwę obrazu opisują 3 składowe:
  \begin{itemize}
  \item L -jasność (luminacja)
  \item A -barwa od zielonej do magenty
  \item B - barwa od niebieskiej do żółtej
  \end{itemize}
  Przestrzeń barw CIELab została przedstawiona na Rysunku \ref{fig:CIELab}

  \begin{figure}[ht]
    \centering
    \includegraphics[width=3.5in]{CIELab}
    \caption[Przestrzeń barw CIELab - źródło:
    \url{https://www.flickr.com/photos/greenmambagreenmamba/4236391637}]
    {Przestrzeń barw CIELab.}
    \label{fig:CIELab}
  \end{figure}

  Zaletą zastosowania CIELab jest fakt, że jest ona najbardziej równomierną
  przestrzenią barw, co oznacza, że jeśli barwy znajdują się w jednakowej
  odległości od siebie w tej przestrzeni, to będą one postrzegane jako jednakowo
  różniące się od siebie. Powinno to zwiększyć skuteczność uczenia sieci oraz
  zapewnić bardziej realistyczne kolorowanie.

  Składowa \textit{L}, jako, że jest identyczna dla obrazu kolorowego jak i
  czarno-białego, stanowi w tym przypadku wejście sieci, na jej podstawie sieć
  odtwarza składowe \textit{A} oraz \textit{B}, które reprezentują przewidziane
  kolory dla obrazu wejściowego.

  Jako rozwiązanie podanej problematyki wpierw został oceniony autorski
  model podstawowy, na jego podstawie zostało przeprowadzone porównanie skuteczności
  różnych konfiguracji, w których uczony był model. Do elementów poddanych
  testom należą algorytm optymalizacyjny, funkcja straty, funkcja aktywacja oraz
  sposób przetwarzania wstępnego danych treningowych.

\subsubsection{Model podstawowy}

  Opracowany przez nas model jest to FCN. Konwolucyjna część sieci składa się
  z 12 warstw splotowych
  mających na celu nauczyć się mapować składową wejściową \textit{L} na wyjściowe
  składowe \textit{A} i \textit{B}. Składowe wyjściowe muszą mieć takie same
  wymiary jak składowa wejściowe, co oznacza, że kluczowym było odpowiednie dobranie
  parametrów warstw takich jak \textit{padding} (pol. otoczka), \textit{stride}
  (pol. krok) oraz wielkość filtrów. Pełna architektura sieci została przedstawiona w
  Tabeli \ref{table:model_architecture}.
  \noindent\begin{table}[h!]
    \center
    \begin{tabular}{|c | c | m{3.3em} | c | c | m{4em} | c | c| }
     \hline
     Nr & Warstwa & Rozmiar filtra & Stride & Padding & Batch Normalization &
     Fun. aktywacji & Ilość kanałów wej./wyj. \\ [0.5ex]
    \hline
    1 & Splotowa & 3x3 & 1 & 1 & Tak & RELU & 1/32 \\ \hline
    2 & Splotowa & 3x3 & 1 & 1 & Tak & RELU & 32/32 \\ \hline
    3 & Splotowa & 3x3 & 1 & 1 & Tak & RELU & 32/32 \\ \hline
    4 & Splotowa & 3x3 & 1 & 1 & Tak & RELU & 32/32 \\ \hline
    5 & Splotowa & 3x3 & 1 & 1 & Tak & RELU & 32/64 \\ \hline
    6 & Splotowa & 3x3 & 1 & 1 & Tak & RELU & 64/64 \\ \hline
    7 & Splotowa & 3x3 & 1 & 1 & Tak & RELU & 64/64 \\ \hline
    8 & Splotowa & 3x3 & 1 & 1 & Tak & RELU & 64/32 \\ \hline
    9 & Splotowa & 3x3 & 1 & 1 & Tak & RELU & 32/32 \\ \hline
    10 & Splotowa & 1x1 & 1 & 0 & Tak & RELU & 32/32 \\ \hline
    11 & Splotowa & 1x1 & 1 & 0 & Tak & RELU & 32/32 \\ \hline
    12 & Splotowa & 1x1 & 1 & 0 & Nie & - & 32/2 \\ \hline
    \end{tabular}
    \caption{Architektura modelu podstawowego.}
    \label{table:model_architecture}
  \end{table}
  Pierwsza warstwa konwolucyjna rozkłada wejściowy kanał na 32 kanały, co
  pozwala wyciągnąć z niego jak najwięcej informacji o cechach obrazu. Warstwa
  ta ma wielkość filtra 3x3, tak więc aby zachować wymiar kanałów zostały
  zastosowane parametry $\textit{padding}=1$ oraz $\textit{stride}=1$.

  Kolejne trzy warstwy ekstraktują z wejściowych 32 kanałów najbardziej istotne
  cechy związane z powiązaniem treści obrazu z szacowanym kolorem jego powierzchni.
  Warstwy te na swoje wyjście przekazują po 32 kanały zawierające wykryte
  powiązanie pomiędzy pikselami kanałów wejściowych.

  Warstwa piąta rozciąga wejściowe 32 kanały na 64 kanały, dzięki temu kolejne
  2 warstwy przyjmujące na wejście te 64 kanały i przekazujące je na wyjście są
  w stanie wydobyć z obrazu cechy o większym poziomie abstrakcji, co znacznie
  zwiększa skuteczność działania sieci.

  Warstwa ósma ogranicza ilość kanałów w sieci z 64 do 32 wyciągając z nich
  cechy najbardziej przydatne do rozwiązania danej problematyki. Kanały te są
  następnie ponownie przetwarzane przez warwę z wielkością filtru 3x3, co ma
  służyć agregacji rozłożonych cech w bardziej spójną całość, która może być
  już składana w pożądane wyjście.

  Kolejne dwie warstwy w sieci są to warstwy konwolucyjne o wielkości filtru 1x1,
  odpowiadają one warstwom gęstym i mają na celu przekonwertowanie wartości
  funkcji aktywacji z poprzednich warstw na wartości kolorów odpowiadających
  pikseli w przestrzeni barw CIELab. Ostatnia warstwa, również z filtrem o
  wielkości 1x1 zwija 32 kanały otrzymywane na wejściu do 2 kanałów odpowiadających
  składowym \textit{A} oraz \textit{B}, które stanowią pożądany rezultat działania
  sieci.

  Po wszystkich, oprócz ostatniej, warstwach konwolucyjnych znajdują się dodatkowo
  warstwa BatchNorm oraz warstwa funkcji aktywacji RELU mające na celu
  ustabilizować proces uczenia oraz zwiększyć jego efektywność.

\subsubsection{BatchNorm} \label{BatchNorm}

  Warstwa Batch Normalization została przedstawiona w 2015 roku przez S. Ioeffe
  oraz C. Szegedy jako odpowiedź
  na problem zmieniającej się podczas uczenia dystrybucji wartości wejść
  każdej z warstw sieci \cite{BatchNorm}. Ma ona na celu usprawnić i ustabilizować
  trening sieci poprzez normalizację wartości podawanych na funkcje aktywacji.
  Zmienna dystrybucja tych wartości znacznie spowalnia i utrudnia proces uczenia
  poprzez potrzebę przemyślanego inicjowania
  wag sieci w celu zwiększenia prawdopodobieństwa nakierowania modelu na pożądane
  rozwiązania w trakcie procesu uczenia oraz przez
  konieczność używania mniejszych wartości współczynnika uczenia, aby
  przeciwdziałać problemom zanikającego oraz wybuchającego gradientu
  \cite{exploding_vanishing_grad}.

  Problemy te zostały już zauważone i opisane w 1994 roku przez Y. Bengio
  oraz jego współpracowników \cite{exploding_vanishing_grad}. Dowodzą oni, że:
  \begin{quote}
    % 'Gradient descent becomes increasingly inefficient when the
    % temporal span of the dependencies increases'
    'Metoda gradientu prostego staje się coraz bardziej nieefektywna, gdy
    rośnie czasowy zakres zależności'
  \end{quote}
  Wskazują także, że problemy powstają podczas treningu DNN w fazie wstecznej
  propagacji błędu, kiedy to gradient pochodzący z głębszych warstw przechodzi
  wielokrotnie przez operacje mnożenia macierzowego. Jeśli wartość gradientu
  jest niewielka, to z każdą operacją mnożenia staje się jeszcze mniejsza, aż
  maleje do takich wartości, które nie umożliwiają modelowi uczenia się, a jeśli
  wartość ta jest wysoka to, wraz z przechodzeniem przez kolejne warstwy, rośnie
  jeszcze bardziej co przy bardzo dużych wartościach może doprowadzić do
  destabilizacji procesu uczenia. Są to zjawiska zdecydowanie niepożądane i z
  tego powodu powstało wiele rozwiązań, aby im przeciwdziałać takich jak
  ograniczanie maksymalnej wartości gradientu (ang. gradient clipping) albo
  zastosowanie warstw BatchNorm.

  Zastosowanie warstw BatchNorm sprawia, że podczas uczenia metodą mini-batch
  (pol. małych paczek) każda paczka jest
  normalizowana w sposób zapewniający zerową wartość średnią oraz
  równą jedności wariancję na przestrzeni wszystkich kanałów wejściowych.
  Zaletą takiego podejścia jest poprawienie przepływu korygującego gradientu
  przez kolejne warstwy sieci podczas fazy wstecznej propagacji błędu. Ponadto
  warstwy BatchNorm zapewniają większą odporność sieci na niekorzystnie zainicjowane
  wagi początkowe modelu.

  Użycie tych warstw w modelu podstawowym tuż za warstwami RELU pozwoliło
  uzyskać bardziej korzystną zbieżność modelu oraz lepsze rezultaty końcowe.
  Ocenione zostało też rozwiązania, w którym warstwy BatchNorm znajdują się
  przed warstwami funkcji aktywacji, lecz dało ono gorsze rezultaty, niż
  podejście wspomniane jako pierwsze.

\subsubsection{Dropout} \label{Dropout}

  W trakcie pracy nad ostatecznym modelem podstawowym sprawdzona została
  skuteczność zastosowania warstw Dropout \cite{dropout}. Warstwy te w trakcie
  treningu dezaktywują część neuron aby przeciwdziałać efektowi przeuczania
  się sieci oraz zapewniać wydajny sposób łączenia wielu różnych architektur
  sieci stworzonych do jednego celu w jednolitą całość o skuteczności większej
  niż poszczególne sieci osobno.

  Wybór neuronów, dla których w danej iteracji treningu nie zostaną
  zaktualizowane wagi odbywa się z pewnym prawdopodobieństwem określonym
  podczas inicjalizacji modelu. Dezaktywowanie neuronów można interpretować jak
  przerywanie tymczasowo wszystkich połączeń danego neuronu, zarówno wejściowych
  jak i wyjściowych. Takie działania są równoznaczne z wyselekcjonowaniem z modelu
  mniejszej sieci i trenowaniu wyłącznie jej w aktualnej iteracji. Wagi tej
  podsieci są wtedy współdzielone z modelem źródłowym.
  Jako rezultat uzyskuje się model o znacznie ulepszonych zdolnościach generalizacji.

  Zastosowanie tych warstw w modelu nie przyniosło wyraźnego polepszenia rezultatów
  sieci. W przypadku danej problematyki oraz obranego podejścia do jej rozwiązania,
  przeuczenie sieci nie stanowi wyraźnego zagrożenia, a zastosowanie Dropout
  wiąże się z utratą części informacji kluczowych do odpowiedniego
  generowanie kolorów dla wejściowych obrazów. Model powinien nauczyć się jak
  największej różnorodności kolorów, a Dropout przeciwdziała uczeniu się
  nadmiernej ilości cech przez sieć, co wpływa niekorzystnie na otrzymywane
  rezultaty końcowe. Podczas testów skuteczności tych warstw zostały one umieszczone
  za warstwami BatchNorm. Wizualizacja skutków tej decyzji wraz z rozważeniem
  pozostałych czynników wpływających na efektywność sieci znajdują się w
  punkcie \ref{Rezultaty} związanym z rezultatami modelu podstawowego.

\subsubsection{Modyfikacja rozdzielczości}

  W modelach FCN powszechnie stosuje się różne metody zmiany rozdzielczości
  kanałów przechodzących przez sieć, najczęściej są do operacje poolingu mające
  na celu zredukować przestrzenną wielkość reprezentacji cech wyciągniętych z
  obrazu poprzez wyciągnięcie najbardziej istotnych wartości funkcji aktywacji z
  określonych obszarów reprezentacji w celu zredukowania rozmiaru
  sieci, a co za tym idzie, zmniejszenia ilości obliczeń koniecznych do wykonania
  przez sieć.

  Ponadto pooling wspomaga adaptację modelu do zmiennego położenia
  kluczowych wzorów rozpoznawanych przez sieć na obrazie wejściowym. Cecha ta
  zwana jest niezmiennością od translacji (ang. transaltion invariance). Jest
  ona rezultatem dokonywania operacji, takich jak wyliczanie wartości maksymalnej
  z poszczególnych obszarów, dzięki którym zmienne położenie wartości
  selekcjonowanej, a co tym idzie, zmienne położenie ekstraktowanej cechy w obrębie
  danego obszaru nie wpływa na końcową postać reprezentacji przestrzennej obrazu
  wejściowego po przejściu przez warstwę poolingu. Przykładowe operacja poolingu
  została przedstawiona na Rysunku \ref{fig:pooling}.

  \begin{figure}[h]
   \centering
   \includegraphics[width=5in]{pooling}
   \caption[Przykładowe operacje warstwy poolingu - źródło: Rysunek własny]{Przykładowe operacje warstwy poolingu}
   \label{fig:pooling}
  \end{figure}

  W modelu końcowym warstwy poolingu nie zostały zastosowane, aby uniknąć utraty
  kluczowych informacji przestrzennych koniecznych to właściwego wygenerowanie
  możliwych barw obrazu.

\subsubsection{Wykorzystywany zbiór treningowy}

  Do uczenia modelu został wykorzystany zbiór danych CIFAR-10 stworzony przez
  A. Krizhevsky oraz zaprezentowany w 2009 roku \cite{cifar-10}.
  Składa się on z 60000 obrazów w przestrzeni kolorów RGB o rozdzielczości 32 x 32 piksele.
  Spośród tych obrazów 10000 z nich zostało wykorzystanych jako zbiór
  walidacyjny do śledzenia skuteczności treningu modelu. Przykładowe obrazy
  ze zbioru danych zostały przedstawione na Rysunku \ref{fig:cifar10}.

  \begin{figure}[h]
   \centering
   \includegraphics[width=5.5in]{cifar10}
   \caption[Przykładowe obrazy z CIFAR-10 - źródło: Rysunek własny]
   {Przykładowe obrazy z CIFAR-10}
   \label{fig:cifar10}
  \end{figure}

  Zaletą CIFAR-10 jest niewielka rozdzielczość obrazów co pozwala na mniej
  złożony model oraz szybszy proces uczenia, który można skutecznie przeprowadzić
  nawet przy ograniczonych możliwościach obliczeniowych. Ponadto zbiór ten składa
  się z obrazów dzielących się na 10 klas, tak mała różnorodność klas, a co za
  tym idzie, stosunkowo niewielka ilość możliwych obiektów pojawiających się
  na zdjęciach powinna ułatwić sieci wyuczenie się właściwych barw dla
  identyfikowanych powierzchni. Z drugiej strony mała ilość klas może niekorzystnie
  wpłynąć na umiejętność generalizacji modelu, jednakże obrazy z CIFAR-10
  przedstawiają zróżnicowane otoczenia zawierające obiekty nie kwalifikujące
  się do żadnej klasy, co powinno umożliwić wyuczenia się generalizacji przez
  sieć.

\subsubsection{Przetwarzanie wstępne danych} \label{Przetwarzanie wstępne danych}

  Przed podaniem na wejście sieci obrazy uczące były wpierw poddawane
  przetwarzaniu wstępnemu mającemu na celu doprowadzić do szybszego oraz
  stabilniejszego treningu modelu. Przetwarzanie wstępne jest kluczowe, gdyż
  wartości o jakie aktualizowane są wagi neuronu zależą w dużej mierze od
  wartości wejść tego neuronu. W przypadku gdy przedziały wartości tych wejść
  nie są jednolite, to może wystąpić duża różnica w tempie aktualizacji wag
  sieci, niektóre wagi będą zmieniane o wiele szybciej niż inne co może spowodować
  destabilizację treningu. Przeskalowanie wszystkich wartości wejściowych do jednakowych
  przedziałów, o niewielkiej wartości maksymalnej i minimalnej oraz wartości
  średniej zbliżonej do zera zmniejsza możliwość wystąpienia tego problemu
  oraz sprzyja ujednoliceniu tempa uczenia się przez sieć rozpoznawania różnych cech.
  Ponadto brak przeskalowania wejść może doprowadzić do zjawisk wybuchającego
  oraz zanikającego gradientu.

  % Przeskalowanie wszystkich wartości wejściowych do jednakowych
  % przedziałów, o niewielkiej wartości maksymalnej i minimalnej oraz wartości
  % średniej zbliżonej do zera, sprzyja ujednoliceniu tempa uczenia się przez sieć
  % rozpoznawania różnych cech.
  \noindent
  W ramach badania rozwiązania przetestowane zostały różne metody przetwarzania
  wstępnego zarówno danych wejściowych jak i pożądanej odpowiedzi:
  \begin{itemize}
  \item Normalizacja danych na przestrzeni całego zbioru danych z użyciem wartości
  maksymalnej oraz minimalnej całego zbioru, tak aby wartości pikseli danej składowej
  dla każdego obrazu zawierały się w przedziale od -0.5 do 0.5.
  \item Standaryzacja danych na przestrzeni całego zbioru danych z użyciem wartości
  średniej oraz odchylenia standardowego całego zbioru, tak aby uzyskać wartość
  średnią równą w przybliżeniu zero oraz jednostkowe odchylenie standardowe.
  \item Zastosowanie rozmycia gaussowskiego(ang. Gaussian blur) o różnej
  wielkości filtru Gaussowskiego.
  % \item Przepuszczenie składowej przez filtr Gaussa o różnej wielkości filtru.
  \end{itemize}

  Rozmycie gaussowskie, zwane także wygładzaniem gaussowskim (ang. Gaussian smoothing),
  jest to operacja polegająca na modyfikacji obrazu z użyciem filtru Gaussa.
  Stosuje się je w celu rozmycia detali na przetwarzanym obrazie, a także by
  ograniczyć ilość występujących na nim zakłóceń oraz szumów. Jest ono powszechnie
  stosowane w fazie przetwarzania wstępnego danych graficznych. W praktyce
  operacja ta sprowadza się do dokonywania splotu kolejnych fragmentów obrazu
  z funkcją Gaussa. Zastosowanie jej na danych wejściowych miało na celu
  zmniejszenie znaczenie detali na obrazie oraz ułatwienie sieci nauczenia się
  rozróżniania rozmaitych powierzchni oraz wzorców.

  Wymienione metody przetwarzania były stosowane w różnych połączeniach oraz
  konfiguracjach zarówno na składowej \textit{L}, jak i składowych \textit{A}
  oraz \textit{B}, a uzyskane wyniki opisane zostały w punkcie \ref{Rezultaty}

\subsubsection{Przetwarzanie końcowe danych}  \label{Przetwarzanie końcowe danych}

  Jeśli w trakcie procesu uczenia były stosowane zabiegi przetwarzania
  wstępnego danych wejściowych to podczas testowania modelu dane testowe również
  muszą być przetworzone w ten sam sposób, aby zapewnić poprawną pracę sieci.
  To samo dotyczy się danych wyjściowych sieci, jeśli podczas treningu z nadzorem
  pożądane wyjście było w pewien sposób przetworzone wstępnie to sieć uczy się
  odtwarzać te wyjście tak samo przetworzone, aby uzyskać oczekiwany efekty
  końcowy należy dokonać operacji odwrotnych do tych zastosowanych w fazie
  przetwarzania wstępnego. Przykładowo jeśli pożądana odpowiedź w procesie
  uczenia była normalizowana to podczas testów sieci jej wyście należy
  zdenormalizować, aby uzyskać oczekiwany rezultat. Jednakże my dla rozważanej
  problematyki proponujemy metodę alternatywną.

  Polega ona na uwydatnianiu kolorów wygenerowanych przez sieć dla wysokich
  wartości naświetlenia - składowej \textit{L}. Może być ona stosowana
  niezależnie od metody przetwarzania wstępnego danych wejściowych. Algorytm
  polega na przeskalowaniu pikseli składowych \textit{A} i \textit{B} tak, aby
  ich wartości mogły pokryć cały dostępny przedział wartości, ale dla danego
  piksela jego przedział jest ograniczony proporcjonalnie do stosunku wartości
  tego piksela w składowej \textit{L} do maksymalnej możliwej wartości pikseli
  składowej \textit{L}.

  Dla przykładu załóżmy, że wartość danego pikselu dla składowej \textit{A}
  wynosi 70, dla składowej \textit{B} wynosi -20, a dla składowej \textit{L} 80.
  Przedział wartości składowych \textit{A} i \textit{B} jest od -127 do 128, a
  składowej \textit{L} od 0 do 100. W następnym kroku znajdowana jest maksymalna
  absolutna wartość składowych \textit{A} i \textit{B} dla aktualnego obrazu.
  Załóżmy, że dla \textit{A} wynosi ona 90, a dla \textit{B} 60.
  Następnie piksele składowych \textit{A} i \textit{B} są dzielone przez
  swoje maksymalne wartości, a następnie rozciągnięte na cały dostępny przedział
  przez pomnożenie przez odpowiedni czynnik, czynnik ten jest z przedziału
  od 0 do 127 i jest wprost proporcjonalny do stosunku aktualnego piksela
  składowej \textit{L} do maksymalnej wartości \textit{L}, oznacza to, że jeśli
  dany piksel \textit{L} jest równy 100 to czynnik jest równy 127, a jeśli
  dany piksel \textit{L} jest równy 50 to wartość czynnika znajduje się w
  połowie swojego przedziału i równy jest 63,5.

  \noindent
  Dla podanych założeń otrzymujemy następujące nowe wartości piksela składowej \textit{A}
  ($p_{n}^{A}$) i piksela składowej \textit{B} ($p_{n}^{B}$):
  \begin{equation}
  p_{n}^{A} = \frac{70}{90} * 127 * \frac{80}{100} = 79.02
  \end{equation}
  \begin{equation}
  p_{n}^{B} = \frac{-20}{60} * 127 * \frac{80}{100} = -33.87
  \end{equation}

  \noindent
  Algorytm konwertowanie pikseli danej składowej można przedstawić wzorem:
  \begin{equation}
  S_{i, j}^{n} = \frac{S_{i, j}^{p}}{max\{abs\{S\}\}} * 127 * \frac{L_{i, j}}{100}
  \end{equation}

  \noindent
  Gdzie:
  \begin{itemize}
    \item $S$ - Konwertowana składowa będąca dwuwymiarowa macierzą pikseli.
    \item $S_{i, j}^{n}$ - Nowa wartość piksela (i, j) dla danej składowej.
    \item $S_{i, j}^{p}$ - Stara wartość piksela (i, j) dla danej składowej.
    \item $L_{i, j}$ - Wartość piksela (i, j) składowej jasności.
  \end{itemize}

  Zastosowanie powyższego algorytmu pozwoliło uzyskać bardziej zadawalające
  rezultaty działania modelu poprzez faworyzowanie kolorów tworzonych przez sieć
  dla powierzchni o dużej wartości jasności, jako, że wysoka jasność oferuje
  bardziej intensywne barwy. Kolorystyka powierzchni ciemnych pozostaje
  przytłumiona, jako, że brak naświetlenia ogranicza natężenie kolorów.

\subsubsection{Augmentacja danych}

  W celu skutecznego treningu modelu potrzebny jest odpowiednio duży i różnorodny
  zbiór treningowy. W obliczu problemu niewystarczającej ilości danych stosuje
  się metody zwane augmentacją danych pozwalające poszerzyć zbiór obrazów uczących
  poprzez dodawanie nowych informacji do obrazów będących podstawą zbioru tworząc
  w ten sposób nowe obrazy, które mogą być wykorzystane w treningu. Augmentacja
  danych przeciwdziała uczeniu się przez sieć nieistotnych wzorów i cech takich jak
  orientacja obiektu, jego umiejscowienie albo rozmiar. Dzięki temu model jest
  w stanie dogłębniej analizować obrazy wejściowe ucząc się rozpoznawać cechy
  o coraz to większym poziomie abstrakcji co przekłada się na o wiele lepiej
  rozwiniętą zdolność modelu do generalizacji danej problematyki.

  \noindent
  Do augmentacji stosuje się proste przekształcenia obrazu takie jak:
  \begin{itemize}
  \item Rotacja obrazu o wybrany kąt.
  \item Odbicie obrazu względem osi pionowej.
  \item Obcinanie skrajnych fragmentów obrazów (ang. crop).
  \item Zmiana odcienia oraz saturacji barw obrazu.
  \item Przybliżanie albo oddalanie treści obrazu.
  \item Modyfikacja rozdzielczości obrazu poprzez jego rozciąganie lub ściskanie.
  \item Tworzenie niewielkich ubytków w obrazach w losowych miejscach (ang. coarse dropout).
  \end{itemize}

  Należy jednak pamiętać, że nie wszystkie metody augmentacji nadają się do każdego zbioru
  danych, kluczowe jest, aby wybrać takie operacje, które poszerzają zbiór
  uczący o dane niosące znaczące oraz sensowne informacje patrząc z punktu wybranej
  problematyki oraz nie przesłaniają wzorców kluczowych do wyuczenia przez sieć.
  W przypadku zagadnienia kolorowania czarno-białych obrazów kluczową informacją
  jest kolor analizowanej powierzchni oraz jej cechy charakterystyczne, z tego
  powodu, do treningu modelu podstawowego nie zostały wykorzystane żadne metody
  augmentacji wpływające na barwy albo jasność obrazów. Wykluczone zostały również takie
  metody jak tworzeniu ubytków w obrazach, gdyż powoduje to niepotrzebną utratę
  informacji.
  W związku z tym, że wykorzystany zbiór CIFAR-10 posiada dużą ilość obrazów
  to w procesie uczenia została wykorzystana jedynie augmentacja poprzez
  odbicie obrazu względem osi pionowej z prawdopodobieństwem równym 50\%.

  % W zagadnieniu kolorowania czarno-białych obrazów informacjami najważniejszymi
  % są wartości pikseli powiązane z daną powierzchnią oraz cechy charakterystyczne
  % tych powierzchni, z tego powodu, aby ograniczyć straty
  % w procesie uczenia nie zastosowano żadnej
  % metody związanej ze zmianą barw obrazu wejściowego, jednocześnie nie można
  % było sobie pozwolić

\subsubsection{Funkcje kosztów} \label{Funkcje kosztów}
  % Bez teorii
  Kluczem do właściwego funkcjonowania modelu jest wybór odpowiedniej funkcji
  kosztu. W przypadku problematyki kolorowania czarno-białych obrazów ważne
  jest, aby wybrana funkcja kosztu uwzględniała specyficzną naturę problemu,
  gdzie dla niektórych przypadków właściwych jest wiele odpowiedzi. Jako
  przykład można podać taki obiekt jak samochód, który może być zarówno
  zielony, czerwony jak i żółty, każdy z tych kolorów powinien być oceniony
  jako właściwy, a wartość błędu wyliczona z użyciem funkcji kosztu dla tak
  wybranych przez sieć kolorów powinna odpowiednio to wskazywać. W ramach
  poszukiwań najbardziej odpowiedniej funkcji kosztu przetestowane zostały
  następujące funkcje.

  \begin{enumerate}[leftmargin=*]
  \item MSELoss (ang. Mean Squared Error Loss) - koszt oparty na błędzie średniokwadratowym
  przedstawiony funkcją:
  \begin{equation}
  Koszt = \frac{1}{n}\sum_{i=0}^{n} (x_{i} - y_{i})^2
  \end{equation}

  % \noindent
  % gdzie $x$ są to składowe \textit{A} oraz \textit{B} przewidziane przez sieć,
  % a $y$ to rzeczywiste \textit{A} i \textit{B}.

  \noindent
  Po dopasowaniu równania MSELoss do rozważanej problematyki otrzyma się:
  \begin{equation}
  Koszt = \frac{1}{n}\frac{1}{m}\sum_{i=0}^{n}\sum_{j=0}^{m} ((A_{i, j}^{P} - A_{i, j}^{R})^2 + (B_{i, j}^{P} - B_{i, j}^{R}))^2
  \end{equation}

  % \noindent
  % gdzie $(A_{i, j}^{R}$ i $(B_{i, j}^{R}$ są to rzeczywiste wartości składowych
  % \textit{A} i \textit{B} dla pikselu obrazy o współrzędnych $(i, j)$, a
  % $(A_{i, j}^{P}$ i $(B_{i, j}^{P}$ są to wartości przewidziane przez sieć.

  \item L1Loss zwany także MAELoss (ang. Mean Absolute Error Loss) - koszt oparty na
  średnim błędzie bezwzględnym dany funkcją:
  \begin{equation}
  Koszt = \frac{1}{n}\sum_{i=0}^{n} |x_{i} - y_{i}|
  \end{equation}
  % gdzie $x$ są to składowe \textit{A} oraz \textit{B} przewidziane przez sieć,
  % a $y$ to rzeczywiste \textit{A} i \textit{B}.

  \noindent
  Równanie L1Loss dla rozważanego zagadnienia:
  \begin{equation}
  Koszt = \frac{1}{n}\frac{1}{m}\sum_{i=0}^{n}\sum_{j=0}^{m} (|A_{i, j}^{P} - A_{i, j}^{R}| + |B_{i, j}^{P} - B_{i, j}^{R}|)
  \end{equation}
  % gdzie $x$ są to składowe \textit{A} oraz \textit{B} przewidziane przez sieć,
  % a $y$ to rzeczywiste \textit{A} i \textit{B}.

  \item SmoothL1Loss - zwany także \textit{Huber loss}, odmiana L1Loss przedstawiona w
  2015 roku przez R. Girshick \cite{SmoothL1Loss}. Jej zaletami są mniejsza
  czułość na elementy odstające (ang. outliner) i zmniejszona szansa na wystąpienie
  zjawiska eksplodującego gradientu.
  SmoothL1Loss przedstawiony jest funkcją:
  \begin{equation}
  Koszt = \frac{1}{n}\sum_{i=0}^{n} z_{i}
  \end{equation}

  \noindent
  gdzie $z_{i}$ dane jest:
  \begin{equation}
  z_{i} = \begin{cases}
               0.5(x_{i} - y_{i})^2 \text{, jeśli } |x_{i} - y_{i}| < 1 \\
               |x_{i} - y_{i}| - 0.5 \text{, w pozostałych przypadkach}
            \end{cases}
  \end{equation}

  \noindent
  Zastosowanie SmoothL1Loss do modelu podstawowego da następującą funkcję:
  \begin{equation}
  Koszt = \frac{1}{n}\sum_{i=0}^{n} (z_{i} + k_{i})
  \end{equation}

  \noindent
  gdzie $z_{i}$ dane jest:
  \begin{equation}
  z_{i} = \begin{cases}
               0.5(A_{i, j}^{P} - A_{i, j}^{R})^2 \text{, jeśli } |A_{i, j}^{P} - A_{i, j}^{R}| < 1 \\
               |A_{i, j}^{P} - A_{i, j}^{R}| - 0.5 \text{, w pozostałych przypadkach}
            \end{cases}
  \end{equation}

  \noindent
  a $k_{i}$ dane jest:
  \begin{equation}
  z_{i} = \begin{cases}
               0.5(B_{i, j}^{P} - B_{i, j}^{R})^2 \text{, jeśli } |B_{i, j}^{P} - B_{i, j}^{R}| < 1 \\
               |B_{i, j}^{P} - B_{i, j}^{R}| - 0.5 \text{, w pozostałych przypadkach}
            \end{cases}
  \end{equation}

  \end{enumerate}
  \noindent
  Gdzie:
  \begin{itemize}
    \item $x$ są to składowe \textit{A} oraz \textit{B} przewidziane przez sieć.
    \item $y$ to rzeczywiste składowe \textit{A} i \textit{B}.
    \item $A_{i, j}^{R}$ i $B_{i, j}^{R}$ są to rzeczywiste wartości składowych
    \textit{A} i \textit{B} dla pikselu obrazy o współrzędnych $(i, j)$.
    \item $A_{i, j}^{P}$ i $B_{i, j}^{P}$ są to wartości składowych
    \textit{A} i \textit{B} przewidziane przez sieć dla pikselu obrazy o
    współrzędnych $(i, j)$.
  \end{itemize}

  \noindent
  Szczegółowy opis skutków zastosowanie poszczególnych funkcji kosztów umieszczony
  został w punkcie \ref{Rezultaty}.

\subsubsection{Funkcje aktywacji}
  % RELU
  W wyborze odpowiednej funkcji aktywacji kierowaliśmy się badaniami przeprowadzonymi
  przez B. Xu oraz jego współpracowników \cite{evaluatiuon_of_relu}. Testowali
  oni skuteczność takich funkcji jak ReLU, Leaky ReLU (pol. przepuszczające ReLU),
  PReLU (ang. Parametric ReLU) oraz RReLU (ang. Randomized Leaky ReLU) w
  zagadnieniu klasyfikacji treści obrazów. Bazując na otrzymanych przez nich
  rezultatach zdecydowaliśmy się wykorzystać w rozważanej problematyce funkcję
  aktywacji ReLU, przedstawioną na Rysunku \ref{fig:relu}

  \begin{figure}[h]
   \centering
   \includegraphics[width=4in]{relu}
   \caption[Funkcja aktywacji ReLU - źródło: \url{https://pytorch.org/docs/stable/_images/ReLU.png}]
   {Funkcja aktywacji ReLU}
   \label{fig:relu}
  \end{figure}

  Funkcja ta posiada wiele zalet takich jak przyspieszenie procesu zbieganie się stanu
  sieci do stanu pożądanego poprzez brak ograniczeń na maksymalną wartość
  funkcji oraz niska złożoność obliczeniowa.
  Ponadto funkcja ta, w związku z zerową wartością dla ujemnych argumentów,
  zapewnia aktywację neuronów modelu tylko wtedy, gdy analizują one wzorce
  kluczowe dla nich samych oraz danego zagadnienia, zwiększa to odporność modelu na
  szumy wejściowe oraz przeuczanie, a także poprawia zdolności predykcyjne sieci.

  Jednakże stosowanie ReLU tworzy zagrożenie blokowanie się procesu uczenia,
  jeśli dojdzie do sytuacji, w której wagi modelu dojdą do stanu, gdzie wartość
  aktywacji będzie zbliżona do zera. Spowoduje to zerową wartość gradientu
  podczas fazy wstecznej propagacji błędu powodując wstrzymanie się procesu
  aktualizowania wag modelu, a w rezultacie, nieefektywny proces uczenia.
  Pomimo to jednak zostaliśmy przy wyborze funkcji ReLU wierząc, że pozostałe
  zabiegi takie jak zastosowanie warstw BatchNorm pozwolą zminimalizować
  niepożądane efekty tego zjawiska.

\subsubsection{Algorytmy optymalizacyjne} \label{Algorytmy optymalizacyjne}
  % Bez teorii
  % TODO: Może dać bardziej szczegółowy opis
  % TODO: Zacytować twórców Adam i Adagrad, linki do paperów są w dokumentacji
  % pytorcha o tych algorytmach
  Podczas planowanie treningu modelu należy zdecydować się na odpowiedni
  algorytm optymalizacyjny, właściwa decyzja pozwala uniknąć zatrzymania się
  procesu uczenia w lokalnych minimach co zwiększa końcową dokładność oraz
  skuteczność modelu.
  Podczas badań przetestowane zostały różne algorytmy optymalizacyjne,
  a uzyskane rezultaty zostały szczegółowo opisane oraz porównane w punkcie
  \ref{Rezultaty}.\newline
  Wykorzystane zostały następujące algorytmy:
  \begin{itemize}
    \item Adam (ang. Adaptive Moment Estimation)
    \item Adagrad (ang. Adaptive Gradient Algorithm)
    \item SGD (ang. Stochastic Gradient Descent)
  \end{itemize}

  \noindent
  Przeprowadzone zostały także poszukiwania najbardziej odpowiednich hiperparametrów
  dla wymienionych algorytmów w celu osiągnięcia jak największej ich skuteczności
  w rozwiązaniu rozważanej problematyki.

% TODO: Od tego momentu było ekspres pisanie, wiec może do zredagowania
\subsubsection{Trening}

Model trenowaliśmy paczkami o wielkości 128 obrazów, cała epoka składała się z
50000 obrazów. Przed każdą epoką zbiór treningowy był przetasowywany, aby
przeciwdziałać przeuczaniu się sieci. Aby znaleźć najbardziej zadowalające rozwiązanie
przetestowane zostały różne konfiguracje treningowe, możliwe zmienne elementy
konfiguracji to algorytmy optymalizacyjne opisane w punkcie
\ref{Algorytmy optymalizacyjne}, funkcje kosztów opisane w punkcie \ref{Funkcje kosztów},
rodzaje przetwarzania wstępnego opisane w punkcie \ref{Przetwarzanie wstępne danych} oraz
skutki zastosowanie takich warstw jak Dropout (punkt \ref{Dropout}) oraz BatchNorm
(punkt \ref{BatchNorm}). Jako funkcja aktywacji wybrana została funkcja ReLU.
Dla różnych konfiguracji została także przedstawiona charakterystyka porównawcza.


\subsubsection{Rezultaty} \label{Rezultaty}

 Uzyskane wyniki są w znacznej mierze zależne od wybranej konfiguracji.
 Najbardziej satysfakcjonujące rezultaty uzyskane przez model zostały
 przedstawione na Rysunku \ref{fig:best_result}

 \begin{figure}[ht]
   \centering
   \subfloat[Obraz spoza zbioru uczącego]{\includegraphics[width = 4.5in]{best_results_plane}} \\
   \subfloat[Obraz spoza zbioru uczącego]{\includegraphics[width = 4.5in]{best_results_krajobraz}} \\
   \subfloat[Obraz ze zbioru uczącego]{\includegraphics[width = 4.5in]{best_results_horse}} \\
   \caption[Efekty działania sieci - źródło: Rysunek własny bazujący na:
   \url{https://fr.m.wikipedia.org/wiki/Fichier:An_F-A-18C_Hornet_launches_from_the_flight_deck_of_the_conventionally_powered_aircraft_carrier.jpg},
   \url{https://pl.wikipedia.org/wiki/Plik:PL_Bagno_Calowanie_2.jpg}, \cite{cifar-10}]
   {Rezultaty.}
   \label{fig:best_result}
 \end{figure}

 \noindent
 Efekt ten został uzyskany przy następującej konfiguracji:
 \begin{itemize}
   \item Funkcja kosztu MSELoss.
   \item Funkcja aktywacji ReLU.
   \item Algorytm optymalizacyjny Adam.
   \item Normalizacja składowej \textit{L} podczas przetwarzania wstępnego.
   \item Standaryzacja składowych \textit{A} i \textit{B} podczas przetwarzania wstępnego.
   \item Nie zastosowanie rozmycia Gaussowskiego.
   \item Zastosowanie warstwy BatchNorm oraz nie zastosowanie warstwy Dropout.
   \item Zastosowanie zaproponowanego przez nas algorytmu przetwarzania końcowego.
 \end{itemize}

 \noindent
 Na podstawie obrazów na Rysunku \ref{fig:best_result} oraz przeprowadzonych
 testów można wywnioskować, że model nauczył się najlepiej kolorować powierzchnie
 o zazwyczaj stałej barwie takie jak niebo albo trawa, widać, że ich barwy są
 wyjątkowo intensywne oraz jednoznacznie wskazują co to są za powierzchnie.
 Gorzej rzecz się ma z obiektami o zmiennych barwach takimi jak na przykład
 samochody, w związku z ich zmienną barwą na przestrzeni całego zbioru danych
 model, chcąc zminimalizować błąd liczony przez funkcję kosztu, uśredniał kolor
 tych obiektów co skutkuje ich przytłumionymi barwami przechodzącymi często
 w odcienie brązu. Z tego powodu pomniejsze detale na kolorowanych zdjęciach
 tracą swoje barwy, efekty tego zjawiska można zaobserwować analizując
 stateczniki odrzutowca ukazanego na obrazie \textit{(a)} Rysunku \ref{fig:best_result}.

  \noindent
  W dalszej części sekcji opisany został wpływ poszczególnych elementów konfiguracji.

  Największy wpływ na uzyskiwane rezultaty ma zastosowanie algorytmu przetwarzania
  końcowego opisanego w punkcie \ref{Przetwarzanie końcowe danych}. Pomógł on
  znacznie wzbogacić kolory generowane przez sieć. Odpowiednie porównanie
  zostało przedstawione na Rysunku \ref{fig:trick}. Wadami tej metody są generowane
  momentami zbyt intensywne barwy zdjęć oraz bardziej widoczne czasami
  zdarzające się "wycieki"
  kolorów jednych powierzchni na inne, przykładowo czerwony kolor z samochodu
  wychodzi poza powierzchnię samochodu i barwi fragmenty trawy przylegające do
  samochodu na czerwono. Efekt ten jest znacznie mniej widoczny przy zdjęciach
  o wysokiej rozdzielczości, co sprawia, że w zastosowaniu praktycznym ta
  wada modelu jest do zaakceptowania. Na Rysunku \ref{fig:trick} widać to
  poprzez drobne obszary żółci na granicy nieba i drzew.

  \begin{figure}[h]
   \centering
   \includegraphics[width=6in]{porownania_trick_krajobraz}
   \caption[Efekt zastosowania algorytmu przetwarzania końcowego - źródło
   rysunek własny na podstawie: \url{https://pl.wikipedia.org/wiki/Plik:PL_Bagno_Calowanie_2.jpg}]
   {Efekt zastosowania algorytmu przetwarzania końcowego}
   \label{fig:trick}
  \end{figure}

  \textless Skutki rożnych funkcji kosztu \textgreater

  \textless Skutki warstwy Dropout \textgreater

  \textless Skutki rożnych metod przetwarzania wstępnego \textgreater

  \textless Skutki rożnych algorytmów optymalizacyjnych \textgreater

  \textless Skutki rożnych algorytmów optymalizacyjnych \textgreater
